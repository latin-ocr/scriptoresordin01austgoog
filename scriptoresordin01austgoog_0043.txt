— XXXII -

Tuschkaviae, quam 1384 a domino quodam de Schwihavia acceperat ¹), nova domi-

cilia constituit. Opatrovicum maxime in Silesia colenda versabatur; ibi Grissaviam ’

praeposituram creavit, a Silesiae duce HenricO, filio s. Hedwigis, 1240 conditam
et Neumarckium a s. Hedwige 1244 circiter exstructum, atque Wahlstadium, ab
eadem sancta principe eodem loco aedificatum, quo Henricus filius fortiter contra
Mougolos'dimicans ceciderat ²). In Bohemia hoc impigrum et opulentum monaste-
rium Albipolim (Hohenelbe) et Baszinum praeposituras condidit ³). Wilemovium, quod
1278 non minus 180 monachi incoluisse dicuntur, qui monasterium a militibus Ru-
dolphi Habsburgensis defendebant, Uhercicae in Moravia 1430 praeposituram condi·
derat ⁴). Abbatiae Podlacicium ac s Procopii ad Sazawam curn praepositura Zbejsovio
s. loanni Baptistae dedicata, et Ostrovium quamquam ab iis, quae supra nomina·
vimus, monasteriis obscurabantur, tamen officio suo non deerant. Etiam Porta Apo·
stolorum colonias deduxit. Ab hocmonasteriO, quod plus centum monachi sub egregiis
abbatibus Zbinkone (1341-1350) et Buskone (1373) incolebant, conditum est Zatecum,
s Catharinae dedicatum (Saatz quod hodie dicunt), Claustrellum praepositura, quae

iam 1277 ab Ottocaro ΙΙ. dissoluta est, Cella ianuae vitae prope Montem Aposto-

lorum, quae nunc Weberschau est 5). Ex monasterio denique S. Ioannis Ostroviensi

prodierunt Vilicum, Schlanium, Zatou, Teschlinium praepositurae ⁶).

Neque minus monasteria Moraviae curn Bohemia artissime coniuncta honori
ordinis studebant. A Trebico Wolleinium, Kumrowitzium, Brisavia praepositurae
conditae sunt et ad Xloesterle prope Schiinberg nova ordinis sedes parata est ⁷).

Prima vero parte saeculi decimi quarti non minus in Bohemia, Moravia, Silesia,
quarn in reliquis imperii Austriaci partibus cum ex turbulentis temporibus tum ma·
xime ex neglecta lege paupertatis disciplinae severitas resoluta, et nervi ordinis incisi
sunt. Verum eo quoque providente sede apostolica spiritus ss. Patris rediit. Iam Gre-
gorius IX. 1235 abbati Breunoviensi et Cladrubiensi imperaverat, ut omnes Bohemiae

abbates ad capitulum ordinis convocarent. Idem ,Innocentius IV. 1246 imperavit 8).

———-—.

¹) Frind l. c. ΙΙ.

²) Dudik‚ Raigern, I.

³) Frind l. c. II.

4) Frind 1. c. 11.

.⁵) Frind l. c. II.

6) Ziegelbauer‚ Historia monasterii Bievuov.
7) Dudik‚ Raigern Ι. c.

⁸) Chronicon Bievnoviense.

 


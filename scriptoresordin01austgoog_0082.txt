- LXXIII -

redintegratus est ¹). Clara etiam memoria est monachorum Lunaelacensium, Inni-
censium, Cremifanensium, Mettensium et Lacustigurinensium in Bavaria, quorum
omnium in lide Christiana apud gentes Alpinas propaganda et confirmanda saeculo VIII.
et IX. summum erat studium 2).

In Bohemia et Hungaria Benedictini saeculo X. et XI. laudem promeruerunt.

E monasterio Breunoviensi, a quo tot in Bohemia profecta sunt monasteria, eiusque

praeposituris quarum nobilissima est Raigradium, et Ostroviensi ad Sazawam flumen

sito multi prodierunt monachi, qui et verbo et exemplo animas sibi subiectorum ad
unam salutem adducerent plurimasque aedes sacras aedificarent ³). In Hungaria prae
ceteris monachi Montis Pannoniae singulari studio enituerant, ut recte dici possit,
eorum opera longe plurimos incolas eius terrae ad Christianam doctrinam per·
ductos esse 4).

Posteriore tempore Benedictini, quamquam non omnino dimiserunt opus missio-
narium, tamen rebus ecclesiasticis saeculo XII. in terris Austriacis compositis
parochiisque certis finibus circumscriptis intermiserunt atque reliqua cura animarum
clero saeculari relicta ad praedicandum incubuerunt. Velut monachi s. Petri anno 1139
archiepiscopo Conrado 1.‚ viro de rebus ecclesiasticis optime merite, tradiderunt
parochiam salisburgensem, ut nulla re impediti satisfacerent Regulae praeceptis ⁵).
Quod cum fecerunt ¹Benedictini, iussis Papae Calixti II. (1122) paruerunt, vetera
decreta canonica in memoriam revocantis, ne quis monachus confessiones exciperet,
neve aegrotos visitaret, neve sacra parochialia obiret. Aedes sacrae etiam tum a
monachis aedificabantur, ne iis, qui agros eorum longe lateque colebant, aditus sacro-
rum sollemnium deesset, cura tamen animarum in omnibus parochiis cum in praediis
eorum ab ipsis constitutis tum a fundatoribus acceptis clero saeculari relinquebatur.

Sed tempore de tanta severitate aliquantum remissum est. Omnia fere mona·
steria, quae saeculo XL et XII. in Austria condita sunt, a fundatoribus vel bene·
factoribus ⁶) ad reditus augendos parochias acceperunt, ut Mellicense, Gottvicense,

Seitenstettense, Altenburgense,Admontense, s. Lamberti, s. Pauli, Scotense Vindobonae,

1) Conversio Bagoariorum et Carautanorum.

²) Confer prooem. I.

³) Frind l. c. l.

⁴) Czinar 1.

5) Series abbat. monast. ad s. Petrum Salisburgi.

6) Eorum in numero eminent principes et episcopi, ut archiepiscopi Salisburgenses, episcopi

Passavienses.
k

 


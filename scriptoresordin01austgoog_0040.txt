— XXIX —

immerito prima congregatio Mellicensis nominatur, quamquam propria congregationis
nota ac forma deest ¹). Industria ordinis iterum excitata aedificandis ecclesiiS, ex-
struendis parochiiS, studio litterarum colendo conspiciebatur, quamquam aliquid
virium subductum erat, cum Oberburgum a Friderico IV. imperatore 1463 ad epi·
scopatum Lubianum adiungeretur ²) et Millstadtium ab eodem imperatore Summi
Pontificis voluntate 1469 ordini equestri sancti Georgii recens instituto conce-
deretur ³).

Atque etiam in Hungaria bulla Honorii III. Papae capitula ordinis generalia
1223 inducta s‘unt primumque eodem anno in monasterio de Madocsa §olocensis
dioecesis habitum est. Sed haud ita multo post studium hoc praeclarum aspere in-
terruptum est. Manus barbarae Mongolorum 1²41 duce Batu Hungariam ingressi
exercitu Belae IV. regis ad Saio flumen victo agros omni clade belli pervastarunt.

Multa monasteria eversa sunt, quorum nonnulla resurrexerunt, alia nunquam ex ruina

se erexerunt ⁴). Contra montem Pannoniae quoque barbari progressi erant; neque

tamen monasterium ab Uria abbate et fratribus animo forti defensum capere po-
tuerunt ⁵).

Verum tamen superstitibus quoque monasteriis propter temporum atrocitatem
vitia obrepserant repugnantia spiritui s. Benedicti. In hoc tempore mons sacer Pan-
noniae iterum incunabula quasi ordinis factus est. Favus enim eius abbas decreto
Alexandri IV. Summi Pontificis 1256 potestatem accepit ,tres abbates Benedictinos

ordinis zelum habentes cum consilio et consensu capituli generalis eligendi et cum

¹) Etiam ex remotis terris monachi Mellicium convenerunt, ut eius coetui adgregareutur
aut vitam cognoscerent. Huic congregationi se adiunxerunt Gottwigium‚ Scoti Vindoboueuses‚
Altenburgum‚ Cellae Marianae, Garstenium, Seitenstadium‚ Gluniacum, Cremisanum, Lambachium,
Admontes, Saulambertinum, Amoldsteinium‚ Ossiachium, Sanpaulense, Michaelburanum‚ Lunae·
lacus, s. Georgii mons, Mariaemontanum, Constantium, Dekingeuse, Elhingense‚ Wiblingense‚ Ebers·
bergense, ad s. Emmeranum, Ennsdorfense, Ettalense ad s. Crucem, Hirsaugia, ad s. Magnum de
Fissen, Mallersdorfense, Neresheimense, Altahium Inferius et Superius, Ochsenhusanum, Otto·
buranum, Reichenbachium, Seou, Tegernsee‚ ad s. Udalricum et Afram Augustae Vindelicorum,
ad s. Vitum, Weiheustephenense‚ Odenheim, Bievnovium, Trebiacum, Bela, Csauad, Mons Pan·
nomae, Tyniec. Keiblinger 1. c. Cf. Schramb, Chronicon Meiliceuse.

²) Muchar, Geschichte der Steiermark.

³) Hohenauer, Kirchengeschichte von Kamten.

⁴) Quamquam Mongoli multa monasteria populati sunt, tamen uuam abbatiam b, Mariae
de Curru certo scimus.

⁵) Czinar l. c. 1.

 


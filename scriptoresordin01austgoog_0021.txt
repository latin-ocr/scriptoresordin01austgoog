„X-

est. Iam antea vero Vorarlbergium per monasteria Tuberim ¹) et Augiam Maiorem 2)
ad vitam cultiorem conformatum erat.

Haec Benedictinorum studia etiam, cum Thassilo propter defectionem a rege
Francorum Carolo Magno in monasterio Goariensi poenas daret, non modo repressa
sed dilatata sunt. Cum enirn Carolus bellis cum Avaris feliciter gestis non solum
terras Alpinas sed etiam Austriam inferiorem et Ungariam superiorem ab iniquo et
gravi imperio liberasset, latissime manare potuit industria ordinis, cum praesertim

magnus imperator et qui ei successerunt, et in his Ludovicus Pius, qui instaurationem

ordinis a s. Benedicto abbateAniagnensi excogitatam et in synodo Aquisgranensi

817 comprobatam per omnia imperii monasteria ratam esse iussit, gratia et auctori-
tate eum sustentarent. Neque tamen silentio praetermittendum est, quanto opere
episcopi Pataviensis, RatisbonensiS, F raxinensis et ii monachi, qui Bavariam, quae
nunc est, incolebant, fratres Austriacos in exequendo munere a Carolingis iniuncto
adiuverint. Hi sunt Benedictini Altahae-InferioriS, s. Emmerani Ratisbonenses,
MettenseS, Tegernseenses Maxime autem egregia erat industria 'segernseensium
qui monasterio s. Hippolyti ad Traisim condendo coloniam in Austriam inferiorem
7 deduxisse dicuntur ³).

Ut vero operarii augerentur, saeculo nono ad Traunsee ortum est novum mo·
nasterium Trunkirchense 4) et iam 785 monasterium Oettingense a Benedictinis Salis-
burgensibus conditum Buorn, qui locus hodie Michaelbeuern dicitur, translatum est ⁵).

Sed tamen saeculo decimo ineunte ordo magnum cepit damnum. Hungari in
vallibus Pannoniae consederant et regno Moraviensi deleto praedae avidi in occidentem

progressi erant. Germania et Burgundia, etiam Italia et Gallia a praedatoribus vexata,

ι) Τιὼετίε, quae hodie Tauiers vel Duvers dicitur, prope Feldkirch sita. Bergmann, Denk»
schristen d. k. Akad. d. Wissensch. phil. bist. cl. V.

2) Vide bergmanni l. c. eiusque commentationem in „Wiener Jahrbr'icher der Litt.“ i. 118.
Augia maior a discipulis s. Galli condita esse dicitur.

3) Huius monasterii conditores duo nobiles Baioariorum Adalbertus et ottocarus, qui
'l‘egernsee ipsum constituerunt, fuisse dicuntur. Si monasterium S. Hippolyti unquam Benedictino-
rum erat, nonnisi tempore successorum Caroli Magni conditum esse potest. Coni. Mayr: Acta
s. Quirini Martyris, et Didcesangeschichte von St. Pdlten, Ι.

4) Neque a qu0, neque quo anno monasterium Trunkirchense aedificatum eodem loco.
ubi nunc Altmtinster oppidum est, conditum sit, satis constat. In litterarum monumentis primum
anno 909 commemoratur. Urkundenbuch des Landes ob der Enns‚ ΙΙ.

5) Fila, Geschichte von Michaelbeuern, hoc 785 iactum esse dicit. Aliud Riezler l. c. l.

statuit.

 


- XLIV —

opinione ductus, brevi tempore, plurimas leges tulit, quibus monasteriorum ipsi nervi
praecidebantur. In his nominandae sunt: ut singulorum monasteriorum academiae
theologicae claudantur, ne novitii excipiantur, ne bullae vel constitutiones sedis apo·
stolicae nisi auctoritate regia promulgentur, ut confoederationes dissolvantur, ne
peregrini excipiantur, ut superiores in exercenda disciplina coerceantur, ut abbates
commendatarii constituantur, ut monasteriis parochiae demantur, ut ratio fortunarum
ecclesiasticarum reddatur apud potestatem civilem, ne opera theologica vel breviaria
et missalia nisi infinibus imperii impressa adhibeantur cett. ¹). Rebus ita constitutis
monasteria aboleri coepta sunt.

In Austria inferiore haec iniqua sors obvenit Cellis Marianis, quorum monachi
1782 Mellicensibus adiuncti sunt. Has 1783 monasterium de Monte Serrato Vindo-
bonense secutum est, anno centesimo quinquagesimo post, quam excitatum erat.
Neque reliquorum monasteriorum condicio admodum laeta erat. Mellicenses Ur-
bano I. abbate (1785) mortuo novum abbatem eligere prohibiti sunt, et Iosephus
Fengler ex collegio Piaristarum tamquam abbas commendatarius ab imperatore iis
praepositus est 2). In Austria superiore iisdem fatis obpressum est 1784 monasterium
Gluniacense, postquam per sexcentos annos munere suo pie functum est, et tribus
annis post (1787) Lunaelacense, antiquissima huius terrae abbatia. 1749 iubilaeum
milliarium celebraverat, septuaginta quattuor abbates et plurimi monachi honori Dei
et saluti hominum integre studuerant: tunc abire iussi sunt ³).

His Calendis Maiis 1787 Garstense accessit. Etiam hi monachi in valles Aunesis
et Stiriae religionem Christianam et humanitatem transtulerant et panem otiosi non
comedebant 4). Cremifanenses deinde rebus omnibus pretiosis privati sunt; 13111811-
bertus ΙΙΙ, abbas egregius, 1789 animi imbecilli declaratus eiusque loco Maximilianus

Stadler Mellicensis monasterio praepositus est ⁵).· Lambacensium denique dissolutio

iam 1784 decreta erat: tamen ut haec lex abrogaretur, contigit ⁶).

In Stiria monasterium Lambertinum 1786 abolitum est. Hoc sub Chiliano

Wehrlein (1725-1737) et Eugenio comite de Inzaghi (1737-1760) abbatibus munere

———-——-—-———-

¹) Verordnungen in publicis ecclesiasticis ad annum 1781, 1782.
²) Keiblinger, Geschichte von Melk, 1.

3) FriesS, Studien 1. c. vol. V.

⁴) Friess, Garsten.

⁵) Hagn‚ Wirken der Benedictinerabtei Kremsmdnster; Brunner, Mysterien dcr Ausklzirung
in Oesterreich.

⁶) Schmieder‚ Chronicon Lambacense.

 


· — LXVI -

facultate philosophica et theologica traderentur, designabat et, ut dictandi labor cum
molestus tum iuvenilibus animis parum aptus tolleretur, ad praelectiones libros ad·
hiberi iubebat, e quibus, quos eligerent, philosophicae facultatis professoribus liberum
erat arbitrium. Philosophicis studiis datum est biennii spatium atque hae erant
absolvendae disciplinae: logica, metaphysica, physica, philosophia moralis, historia
universalis. Theologicis studiis ex decretis concilii Tridentini quattuor anni statuti
sunt. Primo anno tradendae erant linguae orientales, hermeneutica, patrologia auctore
Charmesi0, ex historia sacra prima novem saecula secundum breviarium Bertisii;
secundo dogmatica auctore Gazaniga, ex historia sacra novem saecula quae restabant;
tertio dogmatica auctore Bertieri0, theologia moralis auctore Antonio; quarto theo·
logia moralis, theologia pastoralis auctore Obstreti0, catechetica et homiletica auctoribus
Schmidio et Wurzeri0, ius canonicum auctore Antonio Schmidio. Etiam in facultate
iuridica anno 1774 quaedam correcta sunt atque novi libri, quorum tum in Germania
omnium iudicio spectata erat utilitaS, adhibiti sunt ad praelectioneS, quae erant de
iure publicu, de historia imperii Germanici, de pandectis, de institutionibus, de iure
decuman0, de causis privatis et publicis. Administratio universitatis atque docendi
munerum distributio relicta est BenedictiniS, quibuS, cum Bavarica monasteria, quae
in societate permanserant, susceptis in ipsa Bavaria scholis maioribus suurn profes-
sorum numerum non possent explere, non facile tum erat officio satisfacere. Neque
tamen unquam penuria acciderat professorum, cum Sueviae et F ranconiae monasteria
supplerent numerum. Damnosa inprimis erat corruptio morum orta ex clandestinis
sodaliciis, in quibus praecepta philosophica, quae falso vocant, Francorum Voltaire,
Diderot, Rousseau etc. vigebant. Ea sodalicia turn late gliscebant neque universi-
tatem Salisburgensem integram relinquebant ¹). Eadem causa factum est, ut inlocum
verae doctrinae succederet mentis quaedam exercitatiO, et pro lege divina dominaretur
ratio humana.

Ita cum fundamenta ipsa eversa essent, domus perantiqua concidit ea, quae

mox secuta est, offensione. Die enim 24. Dee. 1810 rex Bai-*ariae Maximilianus I.,

in cuius potestatem ducatus Salisburgensis ex rerum publicarum mutationibus venerat,

rectori paucisque, qui tum erant, professoribus denuntiavit almae matris Benedictinae
fatum extremum ²). Relicta est theologica facultas , quam Benedictini suis viribus

sustinere non potuerunt.

¹) Ex iis sodaliciis erant Mineruales Salisburgenses.

²) Zauner l. c.; Mayr Ι. c.

 


- CXII —

Cum his studiis etiam litterarum historia, quae exeunte hoc aevo tractari
coepta est, arto vinculo connexa erat. Qua in disciplina praeter Pez et Godofredum
Bessel multum effecit Martinus Kropf ¹), Mellicensis, cuius „Bibliotheca Mellicensis
seu Vitae et Scripta inde a sexcentis et eo amplius annis Benedictinorum Mellicen-
sium“ in probatissimis huius generis scriptis numeratur ²).

Ceteras disciplinas non pariter aequaliterque atque theologicas et historicas esse
exercitatas in monasteriis, in temporibus et praecipue in ordinis indole situm erat:
neque tamen penitus neglectae sunt. Maxime vero praeter disciplinas theologicas et
historicas exercitata est ars physica. Sed enim, ut philosophia scholastica tulit, nihil
nisi fundamenta et causae rerum, motus, tempus, spatium, caelum, quattuor rerum
principia, inanima, animalia tractabantur. Praeterea alchymia, quam dicimus, nondum
evanuerat. Iam ad maiorem perfectionem disciplina mathematica pervenerat, cui non-
nulli ordinis sodales, ut Aegidius Eberhard de Raittenau³l Cremifanensis, cum fructu
dabant operam. Harum doctrinarum studiosi fuerunt Gregorius Heller, Gottvicensis:
Philibertus Uz, Mellicensis; Coelestinus Pley, Seitenstettensis; Edmundus Egg,
Andreas Gschwandtner, Paulus Priefer, Garstenses ⁴); Antonius Sauther, Severinus
Hoffart‚ Oddo Wengemayr, Carolus Gruber, Marcellinus Knoblach, ildephonsus Schnepf,
Martinus Resch⁵)‚ Cremifanenses, quo in monasterio ab abbatibus Antonio Wolfradt
(mid-1639), Placido Buchauer (1644-1669), Erenberto Schrevogl (roto—1703),
Alexandro ΙΙ. Strasser (1709—1731) maximeque ab Alexandro ΙΙΙ. Fixlmillner (1731
-1759), qui turrim .ad observanda astra aedificavit, studia mathematica et naturalia
quam maxime sunt aucta. Scripserunt quoque Victor Wasner, Lunaelacensis; Guetrat

Odilo, Michaelburanus; Iosephus Merger, Augustinus Kendlinger, Benedictus Stolle-

mayr, ad s. Petrum Salisburgi; Ernestus Bohr, wolfgangus Tettenpacher, Admon-

tenses; Antonius Stroz, Bernartius Hintersreiter‚ Oddo Koptik, ad s. Lambertum⁶).
Linquarum quoque studia, quamquam in ,alma matre Benedictinorum“ nunquam
docebantur, a nonnullis culta sunt. Excellebant praeter Bernardum Pez Placidus

Arnon, Mellicensis, peritissimus antiquae linguae Germanicae; Simon Rettenpacher,

ι) Obiit 1779.

²) Edita Vindobonae 1747. Alia opera in Keiblinger, Geschichte von Melk.

³) Obiit 167 5. Opera eius in Sigismundi Felldcker, Geschichte der Stemwarte von Krems-
miinster.

l) De eorum operibus vide Historiam univ. Salisb. et Friess‚ Studien l. c.
5) Felliicker l. c.

ὁ) Hist. univ. Salisb. Ziegelbauer l. c. 111, IV.

 


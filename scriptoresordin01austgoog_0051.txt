-XL-

Neque vero a temporibus luctuosiS, quibus reliquae imperii partes urgebantur,
Hungariae ordinem liberum esse providentiae divinae placuit. Ibi incrementa, ut
supra commemoravimus, iam eo praecidebantur, quod abbatiis saepe administra-
tores praeerant, qui divino cultui sacrati non erant. Quam ruinam ordinis prohibi-
turus Mathias Corvinus rex quamquam 1489 „assistente sibi Angelo episcopo cum
plena potestate a latere legato“ omnibus religiosis quasdam leges tulit, tamen
malum praecipuum non sustulit, cum abbatias hominibus ,de se meritis, aliis ad dies
vitae, aliis ad haeredes“ concederet, iisdemque potestatem abbatum creandorum de-
ferret. Meliore cum successu Mathiae successor Wladislaus IL, Bohemiae et Hun-
gariae rex, instaurationem ordinis incohavit, cum huic operi Mathaeum de Tolna ad
dignitatem abbatialem Montis Pannoniae promotum „notarium cancellariae regium
ac clericum dioeceseos Quinqueecclesiensis“ praeficeret. Idem cum abbatem Montis
Pannoniae omnibus imperii sui monasteriis praeponeret, ordinis vires artiore quodam
vinculo coniunxit. Propterea Mathaeus abbas 1501 capitulum generale convocavit,
et ordinis redintegrationem commendavit. Simul, cum pauci essent religiosi (Mon-
tem Pannoniae ipsum vix decem monachi incolebant), ut aliorum quoque ordinum
religiosos suscipere sibi liceret, impetravit. Denique, cum in munere suscepto a sede
apostolica magno opere adiuvaretur, in capitulo 1512 celebrato id effecit, ut confoe·
deratio monasteriorum, quorum patronus rex erat, conveniret. Haec monasteria erant:
Mons Pannoniae, b. Mariae de Pecsvarad, ss. Salvatoris de Szekszard, s Michaelis
archangeli de Batha, s. Aegidii de Simighio, s. Adriani de Zalavar, s. Benedicti de
iuxta Gron, 5. Mauritii de Beel. Haec confoederatio leges rogavit de similitudine
cultus divini, de capitulis generalibus tertio quoque ann0, de visitationibus quotannis
celebrandis, de eligendis abbatibus, de obsequio praesidi capituli tribuend0, aliis.
Perpetuus vero et summus praeses capituli erat, quisquis abbatiam Montis Pan-
noniae regebat ¹). Forsitan his Mathaei institutis ordo iterum e tenebris in lucem
evocari poterat, nisi haec initia pugna adversa ad Mohacs (1520) oppressa et ex-

stincta essent. Tum Osmani Solimanno duce Hungariam ferro ignique vastarunt.

Simul bellis civilibus vires in ipsa patriae viscera versae erant. His turbis interierunt

monasteria et prioratus: B. Mariae de Stohla, s. Michaelis de Batta2), ss, Salvatoris

¹) Schramb in Chronico Melliccnsi etiam hanc confoederationem ad Mellicensem confor-

matam esse contendit, id quod a Czinario l. c. ΙΙ. refutatur.

²) Ipso die, quo pugna ad Mohacs commissa est, Ludovicus II. infelix rex in hoc mona·

sterio commorabatur.

 


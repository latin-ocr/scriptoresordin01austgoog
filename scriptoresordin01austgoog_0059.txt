- XLIX -

a praefectis Helveticis 1841 domo pulsis Gries monasterium canonicorum prope
Bolzanum in Tiroli situm ab imperio Bavarico 1807 abolitum cum omnibus fundis
concessit, ut esset prioratus Eandem benevolentiam Ferdinandi nepos , Franciscus
losephuS, qui vere pater populorum nunc gubernacula tenet, ordini s. Benedicti
praestat. Is permisit, ut monachi b. Mariae de Praetalea Dailae in Istria 1866
domicilium sibi constituerent, et sodales ‘congregationis Beuronensis lege Borussica
1875 ex patria pulsi primum in monasterium s. Caroli de Volders prope Hall ad
Oenum confugerent, et 1880 per cardinalem de Schwarzenberg in possessiouem
monasterii Emautini Pragensis venirent.

Brevi etiam vota exaudiebantur, ut ordo artius cum sede apostolica con-
iungeretur, itaque eius instauratio praepararetur. Quae vota a cardinali de Schwarzen·
berg, archiepiscopo Salisburgensi et primate Germaniae magno opere adiuvabantur.
Hoc archiepiscopo auctore a sacra congregatione episcoporum et regularium ante
diem tertium Calendas Apriles anni 1842 decretum est, ut ipse visitator apostolicus
trium annorum fieret, eique potestas daretur ,idoneas personas ecclesiasticas sibi
benevisas in convisitatores prout in Domino iudicaverit“ eligendi, *qui visitarent

monasteria tam in spiritualibus quam in temporalibus; simulque hoc mandatum est,

ut monasteria et sua et dioecesium subiectarum (SalisburgensiS, Gurcensis‚ Lavan·

tensis, Brixinensis, Tridentinae) congregatione inter se coniungeret. Haec tamen
prospere coepta cum aliis rebus, tum seditione illa anni 1848, qua non solum mona-
steria sed imperium ipsum in discrimen vocatum est, ad inritum redacta sunt.

Vix vero haec pestis fortitudine exercitus victoris exstincta, terraeque pacatae
erant, cum ordinis instauratio denuo fieri coepta est. Thomas abbas Cremifanensis
monasteria artiore vinculo inter se coniuncturus cum eorum abbatibus 1852 legum
adumbrationem communicavit, quarum summa erat, ut monasterium quodque ab
abbate libere electo regeretur, omnia vero monasteria congregationem inirent, eique
praeses et duo abbates in comitiis generalibus electi praeessent. Hi tertio quoque
anno omnia monasteria visitarent.

Similiter episcopi Austriaco-Hungarici 1849 et 1850 Vindobonae et Grazii con-
gregati ut omnia monasteria ita Benedictinos in melius constituere decreverunt.
Quod cum placeret Summo Pontifici, cardinalis FridericuS, princeps de Schwarzen-
berg, visitator generalis est factus. Is ad complures episcopos Austriacos idem
munus detulit (1856—1858). Itaque congregatio Austriaca orta est, cuius sodales
monachi Salisburgenses et Lambacenses erant. Reliqua quoque monasteria, ut con-

sociarentur, expetebant, iamque Ludovicus abbas SeitenstettensiS, ut eorum leges
Β

 


— LXIII —

de eloquentia. Saepe disputationes instituebantur, in quibus discipuli theses propo-
sitas defendebant et quidquid contra dicebatur, refellebant. Cum professores, qui
plerumque ex capitularibus Cremifanensibus erant, spectata essent scientia atque
virtute, mox ubique innotuit academiae nomen, atque pueri nobiles non solum ex
Austria et Hungaria, sed etiam e Germania, Francia, Italia frequentes adveniebant¹).

In Bohemia, quamquam bello triginta annorum summae atque innumerabiles
calamitates erant acceptae, tamen Benedictini monasterii Braunaviensis scholae im·
pigre operam dabant. Abbas Benno Braunaviensis ( 1621-1646), cum (1624) aperuisset
scholam duarum classium, quo plures traderentur arteS, David Georgium Cornerum
Hirschbergensem (e Silesia), qui libris editis magnam laudem adsecutus erat atque
posterius abbas monasterii Gottvicensis factus est, eloquentiae doctorem arcessivit.
Paucis annis post scholae duas adiecit classes atque clericis monasterii sui cursum
philosophicum instituit, ad quem etiam adolescentes laici admittebantur. Cum multi
anni transiissent pleni vexationum belli calamitosi, funestissimus ingruit annus (1647),
quo praeter bellum et pestilentiam tertia apparuit irae coelestis nuncia, fames.
Fratres Braunavienses, qui usque ad hunc annum varie agitati nihil remisissent de
industria, ut vitam sustentarent, in monasteria Btevnovium, Raigradium, s. Procopii,
s, Ioannis confugerunt. Pace Westphalica (1648) constituta, schola Braunaviensis,

quae plane cessaverat, denuo excitata mox magna laude effloruit per abbatem

Augustinum (roez—1663), qui non solum e Iesuitarum scholis rationem studiorum eo

tempore merito celebratam assumsit, sed etiam monachos suos ad docendi munus
instituendos Iesuitis tradidit. Augustini et Thomae, qui illi successit (roos—1700),
studiis factum est, ut cursus philosophicus cresceret in iustam scholam et philoso-
phiae et theologiae doctrinas complectentem. Gymnasii disciplinae, de quibus multum
ea amplificatione detractum erat, in pristinum restitutae sunt per abbatem Bennonem
Lohelium (1738—1751), qui bellis Silesiensibus monasterio Braunaviensi damnosissimis
non perterritus nec impensae nec labori pepercit ²). Idem comite Philippo Kinsky
suadente atque Maria Therasia imperatrice optante pulcherrimum cepit consilium
condendae in urbe Praga academiae puerorum nobilium, cui sumptus e congregatione
Benedictina Bohemico·Moraviensi praeberentur atque professores ex eadem congre-

gatione mitterentur. Quod ne fieret, altera Borussica incursione impeditum est ³).
¹) Hagn i. c.
2) Matauschek, Geschichte des Gymnasiums Braunau.
³) Abbas Benno‚ ut propositum exsequeretur, MagnoaldumZiegelbauer (†1750), virum de

rebus ordinis scribendis meritissimum, e Zwicialtern advocavit in monasterium s. Margarethae

 


 

—- XXXIV -

calamitatem propter pugnam inter Georgium Podebrad, regem Bohemiae, et Mathiam
Corvinum, Hungariae regem, consertam Moraviae monasteria Raigradium et Trebicum

acceperunt ita, ut hoc dissolutum sit ¹).

CAP. IV.

In eandem calamitatem, qua ordo antea adeo florens Bohemiae et Moraviae
saeculo quinto decimo obpressus erat, saeculo sequente religiosi terrarum Alpinarum
inciderunt. Magni animorum motus, quos monachus Augustinorum et theologiae
professor universitatis Wittenbergensis, Dr. Martinus Lutherus, exciverat, in domos
quoque ordinis s. Benedicti fluctus evolverant, qui in plurimis avide hauriebantur.
Id fieri poterat propterea, quod disciplina et studium litterarum neglegebatur, rerum
inanium amor inrepserat. Praeterea ordo sacerdotum regularium maximo erat con·
temptui, ut monachus cum veste ordinis incedens risui vel iniuriis expositus esset.
Perpetua denique certamina cum nobilitate, quae ubique fere novam doctrinam amplexa
erat et cupiditatem praediorum monasterialium male dissimulabat, eodem pertinebant.

In monasterium Garstense protestantismus iam anno 1527 invaserat. Paulo
post eum in reliquis monasteriis , cum praesertim nonnulli abbates a veritate desci-
vissent, reperimus Inde fieri non potuit, quin numerus religiosorum in dies magis
deminueretur. Gottwigium quidem et Cellae Marianae praeter abbatem nullum con-
ventualem, Seitenstadium, Mellicium, AdmonteS, Gluniacum, Lambachium, Michael-
burum vix plus tres sexve religiosos habebant. Quid, quod in Garstensi monasterio
eo ventum erat, ut duo capitula essent, alterum maritorum, alterum trium sodalium
caelebum? ²)

Deteriore statu coenobia monialium erant. Ad radices montis Gottvieensis
conditum 1557 dissolutum est. Erlaense, 'srunkirchense, Salisburgense, Admontense,
cum ab incolis desertae essent, interierunt ³).

Pari modo in Carinthia ac Tiroli et Vorarlbergio nova religio multos asse·
culas nacta erat, qui immemores voti sacri monasteriis excedebant, ut in monasterio

Sanpaulensi mortuo Mathia abbate 1550 duo fratres essent ⁴) et in Ossiachensi

¹) Wolny, Topographie von Mihren, Iglauer KreiS.
2) Friess Ι. c.; Widemann, Reformation in Nieder-Oesterreich; Klein, Geschichte des
Christenthums‚ alii.

³) Harum coenobia cum monachorum domibus coniuncta iam antea interierant.
4) Schroll, llas Stist St. Paul.

 


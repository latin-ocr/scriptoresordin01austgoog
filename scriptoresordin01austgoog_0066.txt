— LVII —

Wilimovensi, Postelbergensi (ad Sazawa flumen), Trebicensi, Raigradiensi, aliis-locis,

statim ab origine scholas constitutas esse.

Ut ceterae omnes, ita et Bohemiae scholae divisae erant in internas, in quibus
clerici educabantur, et externas vel laicas, in quibus monachi pueros, monachae
puellas erudiebant ¹). Clarissimae erant imprimis postremorum Premislidarum et
Luxenburgensium aetate schola Brevnoviensis et Braunaviensis; illius complures
praeceptores atque theologiae doctores in universitate Parisiensi litterarum studia
hauserant, in quibus erat abbas Dionysius Braunaviensis (136o-1366)²); huius scholae
alumnus erat Arnestius Pardubicensis, primus archiepiscopus Pragensis (1343-1364) ).
Maiore etiam splendore auctae sunt Bohemiae scholae, cum a Carolo I. (IV.) con-
deretur universitas Pragensis (1348), cui ceterae scholae subiectae atque arte connexae
erant ⁴). Sed ortis saeculo XV. tempestatibus Hussiticis ceterisque rerum turbatio·
nibus monasteria excidebantur, qui in iis habitabant, furentium iris et erroribus
vexabantur plurimique interficiebantur, scholarum fructuS, quos superior aetas
tulerat, exstincti sunt ⁵).

Etiam in Silesia et Polonia mature in monasteriis scholae aperiebantur. In
clarissimo monasterio Tinecensi Arone abbate schola erat celeberrima, in qua initio
monachi Cluniacenses docendi munere fungebantur ⁶).

In Hungaria, ubi plurima erant Benedictinorum monasteria, rex Stephanus Ι.
Sanctus, cum incolas ad Christianam religionem suscipiendam perduxisset, in eadem
ut permanerent, idoneis scholis efficere studuit. Earum celeberrima erat schola
Martinsbergensis, ex qua multi prodierunt episcopi et principes Magna erat eius
gloria iam primo abbate Anastasio: ea enim aetate s. Maurus, qui postea secundus
factus est huius monasterii abbas (roso—1036) atque ab ipso Stephano rege episco-
patum Quinqueecclesiensem accepit, in litterarum studia incubuit, quod e loco quodam

Vitae s. Andreae et Benedicti martyrum elucet ⁷). Magna etiam fama erat scholae

ι) Schlesinger, Geschichte der Deutschen in Bdhmen.
²) Abbas Dionysius Parisiis gradus academicos adsecutus est in theologia et philosophia
atque in universitate Pragensi nominis erat celeberrimi.

³) Vita Arnesti: „Ergo cum iam nihil Arnesto Glacii discendum restaret, Braunoviam,

Ι qua in civitate ludum litterarum patres e s. Benedicti disciplina habebant, mittitur.“ Matau-

schek l. c.
4) Hellert, Die Volksschule unter Maria Theresia.

⁵) Matauschek Ι. c.
⁶) Ziegelbauer 1. c. I.
7) Czinar 1. c. I.

 


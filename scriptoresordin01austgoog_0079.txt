— LXX -

In Bohemia Benedictini monasterii Btevnoviensis et Braunaviensis, cum

gravissimis calamitatibus essent afflicti, docendi erudiendique industriam nunquam

’ intermiserunt. Abbas Iacobus Il. Chmel (1785-1805) eiusque successores, in quibus

loannes Rotter (electus 1844),‘ qui hoe tempore monasterio praeest, singulari studio

et industria effecerunt, ut schola eorum in Austriaci imperii finibus laude frueretur
amplissima ¹). Magna etiam pro viribus industria vigebat in monasterio Raigradiensi,
cuius monachi in academia philosophica, quae erat in capite Moraviae, ab anno 1816
professorum muneribus fungebantur. Gregorius Wolny et Beda Dudik, quorum in
rebus historicis florent nomina, et Giintherus Kalivoda, qui nunc est monasterii
abbaS, in arte educandi magnam gloriam adepti sunt ²).

Nec minus memoria dignum est, quantum in Hungariae gymnasiis laudem
meruerit ¹Benedictinorum ordo. Imperator Franciseus L, cum archiabbatiam in Monte
s. Pannoniae de Hungaricis ad Christianam religionem convertendis optime meritam
anno 1802 restituisset, decem ei tradidit gymnasia: Posoniense, laurinense‚ Sopro·
niense, Albaregalense. Quinqueecclesiense, Ginsiense, Tyrnaviense‚ Comaromiense,
Strigoniense, Papense. ln ipso monasterio schola monasterialis restituta atque ad
temporis usum accomodata et philosophica disciplina aucta est. Tanto oneri ferendo
curn archiabbatia non par esset, complura gymnasia Cisterciensium et Praemonstra·
tensium curae tradita sunt; a Benedictinis‚ qui sunt in Monte Pannoniae, hodie quo·
que haec sustinentur gymnasia: Soproniense, strigoniense, Comaromiense‚ Ginsiense,
Papense‚ laurinense. In singulis locis, ubi sunt gymnasia, magno sumptu exstructa
sunt aedificia, ut professores vitae monasticae communitate fruerentur ³).

Nova prorsus studiorum ratio consecuta est eam omnium rerum commutationem,
quae anno 1848 facta erat. Ex commentario de gymnasiorum rationibus de integro
ordinandis anno 1849 edito et ab imperatore Francisco losepho approbato lycea,
in quibus philosophicae disciplinae turn tradebantur, sublata atque cum gymnasiis
coniuncta sunt, quae ab eo tempore octonis classibus constant atque in gymnasia
inferiora et superiora diu’iduntur‚ quaternarum utraque classium. Rerum quoque
accessio facta est, cum lingua vernacula et naturalis historia in gymnasiorum disci-
plinas assumerentur: doctrinam de mathematicis et physicis aequa ratione distributam

in singulis classibus tradi placuit. Benedictini continuo novum rerum ordinem

..-.——— ..--.-·-

¹) Geschichte des Gymnasiums zu Braunau.
²) budh, Raigern Ι. c. Il.

³) i'zinar l. c. I.

 


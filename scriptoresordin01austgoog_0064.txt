,- LV—

monasteria Tirolensia, Mariaemontanum et Mons s, Georgii (apud F iecht) ι) habebant
scholas. Ad Scotos quoque Vindobonenses scholam fuisse patet ex fundatione
hubarum magistri Conradi Vindobonensis, qui anniversarium suum cum longis Vigiliis,
quae a presbyteris et discipulis cantari solebant, celebrari voluit 2).

Ut monachi pueriS, ita monachae puellis educandis et erudiendis curam im·
penderunt. Quod quamquam in omnibus monacharum coenobiis factum esse credimus,
pro certo affirmari non potest nisi de Nonnberg, Admont, Goess, s. Georgii ad
Langsee iisque coenobiis, quae sita erant in Dalmatia ³).

Saeculo XIV. lapsa in monasteriis morum severitate etiam res scholasticae
male se habebant, sed restituta proximo saeculo disciplina ad novas spes revixerunt
magnumque fructum ex eo perceperunt commercio, quod monasteriis Austriacis erat
cum universitate Vindobonensi 1365 condita. Atque ad Scotos Vindobonenses abbas
Ioannes de Ochsenhausen (1428-1446), is, qui Benedictinorum Austriacorum res
curavit in concilio Basileensi, quem Patres in concilio congregati ,notabile eius
membrum et sibi incorporatum“ nominant, summa cura ac diligentia scholam mona·
sterii amplexus est. Qui ei successit, Martinus (1446—1461?), magno artis musicae
studio tenebatur, quam ut proveheret, ludum cantandi aperuit. Extremo saeculo XV.
schola ad Scotos summa florebat laude atque convictum habebat pueris nobilibus
aptum 4). Mellicii et Seitenstadii eodem ternpore florebant res scholasticae; in
utroque monasterio scholam claustralem fuisse et externam argumentis comprobari
potest ⁵).

Nec minorem famam adepta est schola Cremisanensis cura abbatis Ulrici
Schoppenzaun (1454—1484). Is eximium virum magistrum Ioannem Schrein e Zlabings
in Moravia arcessiverat, qui absolutis in universitate Vindobonensi studiis, curn vota
sollemnia in monasterio edidisset ac postea abbas electus esset, praeclare dignitate
abbatiali functus est ⁶). Clarae eodem tempore scholae erant Michaelburani et Lunae·

laci. Michaelburani curn praeter rectorem ludi magister („Schulmeister“) fuerit, etiam

ludum elementarium fuisse patet 7).

ι) Egger, Tirol Ι.

2) Hauswirth 1. c.

³) Esterl, Chronik von Nonnberg3 FuchS, Admont; Ankersholen, alii.
⁴) Hauswirth l. c.

⁵) FriesS, Studien ΙΙ.

6) Pachmayr, Series l. c.

7) Chronicon Lunaelacense; Filz, Michaelbeuern.

 


— XLIII —

archiepiscopus factus est, Tergestum petierunt, ubi annuente et iuvante Maria
Theresia, Austriae imperatrice, novam congregationem condiderunt ¹).
Itaque ordinem s. Benedicti ex hac quoque tempestate quamvis viribus immi-

nutum tamen non fractum prodiisse videmus.

CAP. V.

Novae procellae ordini medio saeculo duodevicesimo imminuerunt. Quae
turbae illis doctrinis efficiebantur et alebantur, quae ex Gallia profectae totum occi·
dentem miscebant et speciem philosophiae prae se ferentes antiquum vinculum
potestatis ecclesiasticae et civilis dissolvebant. Has doctrinas, quae ordinibus reli-

giosis praecipue fraudi erant, ne principes Habsburgenses quidem a finibus suis

arcere potuerunt. Itaque factum est, ut ibi leges ferrentur, quibus religiosi in iure

suo interpellebantur.

Tales erant leges graves de amortisationibus, quae dicuntur, deinde quibus libera
cum sede apostolica communicatio prohibebatur, tum ne vota sollemnia ante annum
vicesimum quintum aetatis emitterentur, denique ut fortunarum administratio potestati
civili demandaretur, postremo ut libera abbatum electi0, novitiorum exceptio, ipse
monasteriorum numerus coerceretur ²).

His legibus etiam antiquissimum imperii ordinem in discrimen vocatum esse,
nonest, quod moneamus. Filii s. Benedicti tum, cum post mortem Caroli VI, qui
ultima Habsburgensium stirps virilis erat, graves tempestates imperium Austriacum
concutiebant, pie a partibus Mariae Theresiae filiae eius et heredis steterant et nihil
non ausi erant pro eius salute ³). Atque imperatrix grato animo periculum, quod ii,
quorum consilio utebatur, in ordinem intendebant, depellere non destitit. Sed cum
haec magna imperatrix, cuius memoria nunquam ex animis populorum suorum discedet,
1780 mortem occubuisset, tempestates libere eruperunt.

Filius eius, summo ingenio praeditus imperator Iosephus II.‚ quamvis ei salus
subditorum maximae curae esset, tamen male eruditus ab hominibus falsae doctrinae
deditis, cum omnia ex utilitate pensaret, ordines religiosos nihil aliud esse quam

congregationes otii, desidiae, inertiae sibi persuasit. Tam perversa vitae contemplativae

¹) Hunos, Leben des Erzbischofs Aristaces Azaria.
²) Ameth, Maria Theresias letzte Regierungsjahre, vol. 111.
³) Verordnungen in publicis ecclesiasticis ad annum 1781, 1782.

 


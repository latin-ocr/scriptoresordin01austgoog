— LXVIII —

anni scholastici sollemniter celebrabatur. Praemio non nisi medaliae, tres in singulis
classibus, dabantur.

Sed campus, in quo Benedictinorum ordo erudiendi et docendi industria sum·
mam laudem meruerat, angustis finibus circumscriptus est anno 1778, quo edictum
est, ne in monasteriis, nisi quibus concessum esset iustum gymnasium (71111ῐηί10105ιι
Gymnasium), ut monasterio Cremifanensi, Meranensi, Braunauiensi, ad linguam Lati·
nam discendam admitterentur pueri nisi qui cantus causa susciperentur („Singer·
knaben“): gymnasia, quae concessa essent, ad decreta imperatoria instituerentur.
Nec solum, quae res qua ratione docerentur, praescriptum est, sed etiam, quae ad
mores atque disciplinam spectabant, decretis imperatoriis constituta sunt. Cum
antiquitus abbates in suis monasteriis rebus scholasticis praesiderent, anno 1780 is
honor abbatibus ademtus atque iis delatus est, qui cuique regioni praeerant, in qua
quodque monasterium situm erat. Quin etiam factum est, ut e quibusdam mona·
steriis scholae transmitterentur in oppida vicina et civium numero frequentiora, ut
schola MellicensiS, quae anno 1781 in gymnasium mutata est, in regionis caput Sam·
politanum ¹), schola Admontensis, quae 1777 in gymnasium mutata est, Liubinam
translata est (1786) 2).

Ad eas res cum illud accederet, ut monasteria quam plurima exaugurarentur,
finis advenerat veterum scholarum monasterialium. In paucis monasteriis , quae
relicta erant, scholae manebant parum frequentatae, cum testimonia earum carerent
publica auctoritate. Versus est tandem 110 101010 status Benedictinorum rebus
iniquissimus, ex quo Franciscus Ι. nanctus est summum imperium, qui contra quam
fecerat patruus Iosephus II. religiosis sodalitatibus prae ceteris docendi munera
in gymnasiis commisit et non solum concessit, ut in iis monasteriis, quae manebant,
privata gymnasia conderentur, atque ea, quae tum erant, auctoritate sua interposita
conservavit, sed etiam iis monasteriis , quae ab ipso restituta sunt, eam maxime
statuit legem, ut pueris erudiendis operam darent.

Tanto favore sublevati Benedictini, quamquam Napoleon 1. extremo proximo
saeculo atque hoc ineunte terras Austriacas infestis armis devastabat, tamen omni
virium contentione denuo in rem ordini coniunctissimam incubuerunt. Anno 1804
gymnasium Mellicense, quod in oppidum Sampolitanum fuerat translatum, restitutum

atque professoribus eiusdem monasterii commissum est 3). Anno 1807 imperator

¹) Geschichte des Gymnasiums von Melk.
2) Fuchs‚ Admont l. 0.

3) Keiblinger l. c.

 


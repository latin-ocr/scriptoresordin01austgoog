— LXXXVI -

de vita eius edidit1). In arte statuas fingendi saeculo quinto decimo cum laude nomi-
natur frater conversus Ioannes Lentner in monasterio ad Scotos Vindobonensi, qui
cum nonnullos annos (1436—1439) extra coenobium vitam egisset, poenitentia perculsus
rediit et arte sua deum coluit et celebravit ²). Ab Hertweigo fratre converso mona-
sterii Cremifanensis narrat, qui scripsit annales, ,omnes fenestras monasterii vitris
pulchrius decoratas“ ³) et de Reginhardo abbate Sazaviensi commemorant libri an·
nales: ,fuit non ignarus artis et omniS, quae ex vitro fieri solet, compositionis“ ⁴).

Fuisse etiam, qui architecturae peritissimi essent, satis comprobant libri annales

monasteriorum et magnificae ecclesiae tot saeculis non destructae.

Iam ab antiquis temporibus etiam arti musicae diligentissima cura adhibita est

in ecclesiis ordinis nostri. Quin etiam cantus choralis maxima pars erat cultus divini,
qualem s. Benedicti filii agebant. Apud omnes quidem praecepta primaria, quae
magnus Papa Gregorius I. (590-604) instituerat, valebant, inter singulos vero haud
raro magna dissensio intercedebat, id quod factum eratin monasteriis cremifanensi
et Admontensi. Saeculo tertio decimo demum cantus choralis in Germanicis et
Austriacis monasteriis expletus magisque aequatus est, cum iidem ,cantores“ saepe
plurium monasteriorum monachos erudirent et docerent.

Optime meritus est de arte musica et cantu Fridericus de Aich, abbas Cremi-
fanensiS, a quo annalium scriptor narrat ,introductum esse usum artis musicae“ 5). In
Bohemia s. Adalbertus animum intendit in colendum cantum et in Hungaria exer-
cebant eum praecipue monachi Montis Panoniae ⁶).

Iam vero ipsa ars scribendi pingendique animos excitavit ad doctrinarum
studium. In his disciplina theologica, uti par est, principem locum obtinet. Quod
theologia usque ad saeculum quartum decimum comprehendit, non multum erat et
in cognoscendis s. scripturis versabatur, operibus s. Patrum, normiS, regulis, canonibuS,
divino officio, ceremoniis ad cultum divinum rite peragendum pertinentibus Disciplina
dogmatica et moralis libellis: ,de fide, de symb010, de vitiis et peccatis, de decem

praeceptis“ concepta erat ac libris asceticis tradebatur aut „Summa de poenitentia“

1) Vita b. Thiemonis.

2) Hauswirt, Geschichte des Schottenklosters in Wien. Ab Lentnero illa magnifica b. Mariae
statua in ara B. M. V. ecclesiae claustralis conlocata originem accepisse creditur.

³) Loscrth, Geschichtsquellen von Kremsmdnster.

⁴) Annales Sazaviens¹

⁵) Hagn, Wirkeu der Benedictiner-Abtei Kremsmdnster.

⁶) Ziegelbauer Ι. c. 1.

 


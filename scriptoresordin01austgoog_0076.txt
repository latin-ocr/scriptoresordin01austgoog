— LXVII -

Eandem fortunam non meritam, sed temporibus adductam nacta est aca-
demia Cremifanensis, quae, quamquam a medio saeculo XVIII. in terris Austriacis
tempora monasticis institutis erant iniqua, mirum quantum effloruerat ¹). Praeter
mathematicorum atque rerum physicarum studia philosophia maxime colebatur, in
qua Leibnitii et Wolfii auctoritas vigebat. Sermoni patrio, cuius tum summum esset
fastidium, professores merito tantam impendebant curam, ut altera saeculi XVIII.
dimidia parte ineunte Cremifani per Matthiam Pregg fabulae Germanica lIngua
conscriptae ederentur, quod apud catholicos tum erat rarissimum. Abbas Ehren·
bertus (1771—1800), vir eximius, duas novas adiecit disciplinas, unam de eloquentia
sacra, alteram de securitate publica tutanda et de civitate constituenda. Die 5. Oct.
1783 academia, quae ut cetera instituta monastica, male congruere videretur cum
saeculi eruditissimi ratione, sublata est ²).

Multa quidem per Mariam Theresiam eiusque filium Iosephum Il. novata sunt

· in institutis theologiciS, plura vero commutata et constituta sunt in gymnasiis atque

monasteriorum scholis , quibus Benedictini ab antiquissimis temporibus operam

dederant.

Ad eas scholas, quae in plurimis monasteriis erant, saeculo XVIII. duae
classes adiectae erant. Ioannes Mur, abbas Marienbergensis (moi-1732), adductus
auctoritate imperatoris Caroli vt, in quo defecit Habsburgensium stirps virilis, anno
1725 Merani publicum gymnasium aperuerat quattuor classium, quibus biennio post
duae classes, poesis et rhetorica additae erant. Cum professores, qui erant e mona-
sterio Mariae-MontanO, relicto monasterio carerent vitae religiosae communitate,
abbas Beda Hildebrand (1732-1771) proprium condidit collegium, in quo et mona-
chorum et professorum munera possent explere ³). Similiter fecerat anno ¹777 An-
selmus Passauck0‚ abbas monasterii s. Pauli in Carinthia (1748-1778), vir inprimis
litterarum studiosus, qui veterem scholam monasterialem S. Pauli in gymnasium
converterat ⁴). Studiis absolvendis in his gymnasiis quinque anni erant destinati.
Nomina, quibus singulos cursus annuos nominabant, haec erant: infima I. classis
grammaticae, media classis grammaticae, suprema classis grammaticae, poesis, rhe-

toricas). Ubi semestre spatium transierat, publica examina instituebantur, exitus

-—- ...ι-,ψ-

¹) Ziegelbaucr.

²) Hagn l. c.

3) Wendenthal l. c. 3.
⁴) Carinthia l. c.

5) Aliquot annis post quarta classis rhetorica, quinta poesis nominata erat.
i*

 


.. 430-

Tiray Benno Mauritius (Raigra-
diensis), Magno-Bitteschensis natus anno
1818 die 11. Sept. Primis litterarum rudi·
mentis in schola triviali domi per charum
parentem suum, qui M. Bitteschii ludima-
gistri officio fungebatur, imbutus atque ab
eodem etiam musicae elementa edoctus,
mox docilis puer anno 1829 in pagum Un-
ter-Danowitz linguae Germanicae addi-
scendae causa mittitur; cum vero parentes
et discendi amorem et facultatem egregiam
observarent in filio adamato, eodem anno
mense Octobri Mauritium Brunam mittunt
ad studia delibanda. Qua cantor egregius

et musicus in fundatione penes ecclesiam

s. Iacobi provisionem invenit, cum paren-
tum aere vix sustentari potuisset in studiis.
Ibi quatuor annos transegit, complexus
tertiam classem normalem tresque priores
classes grammaticales. Absoluto ibidem
syntaxi et humanioribus studiis sese ultra
ad philosophiam contulit, qua eminente
cum progressu absoluta quum in eo esset,
ut de eligendo statu serio cogitaret; con·
silium quod iam dudum, quamvis dissua-
dentibus fautoribus ipsaque matre conce·
perat, amplectendi statum religiosum exe-
cuturus Raigradium properat, pro admis-
sione ad palaestram benedictinam 7. Sept.
1838 pulsat, et resolutione abbatis Victoris
die 15. eiusdem m. ianua aperitur florenti
iuveni, qui veste benedictina 29. Sept. ac-
cepta, tirocinium exorsus est magistro spi-
rituali P. Ioanne Bapt. Miick. Cum voca-
tione religiosa, perbona indole, et litte-
rarum amore probatus inventus fuerit, ab·
soluto novitiatu Brunam mittitur ad studia
theologica inchoanda et absoluto 1841-41
primo et secundo theologiae cursu admis-
sionem ad s. professionem petiit, eui, cum

legalem quoque aetatem attigisset, nihil
repugnabat. Octobris itaque tertia 1841
solemni votorum nuncupatione monasterio
se adstrinxit et tum denuo Brunam mitti·
tur ad prosequendam S. theologiam tertii
et quarti anni. Cum in arte musica, quan
a pueritia coluit, laudabilem fecerit pro
gressum, accepta insuper 1840 instructione
in generali basso, ex quo et examen subiit
ut ultra coleret artem musicam, novum ir·
strumentum pianoforte ab abbate accepit
Studiis theologicis 1843 finitis 6. Aug. hu·
ius sacerdotio initiatus est ab illustrissimo
domino episcopo Brunensi Antonio Erre
sto comite e Schaafgotsche et 15.Aug. 1111
primitias celebravit. In capitulo 28. Sept.
1843 qua vice-regens constitutus simul
caeremoniarium abbatis egit. 3. Febr. 11111
1844 absoluto P. Antonio a cooperatura
P. Benno cooperatoriam iurisdictionem ac·
cepit penes ecclesiam parochialem Rai-
gradiensem et initio 1845 mittitur Dona·
sovium, ut ibidem eodem munere 411111111-
nium fungeretur. Domum redux regens·
chori et iterato cooperator instituitur, anno
1853 ad finem vergente insuper culinae
praefectus et provisor, quo in posteriori
munere affabilitate aeque ac dexteritate
sua omnium sibi longe lateque adquisivit
aestimationem. Ast iam inde ab anno 1850
iteratis vicibus ex hepate laborans frustra
anno 1863 sanitatis recuperandae gratia
Karolinas thermas visitabat, unde reversus
ingravescente semper morbo Raigradiii.
Ian. 1864 supremum obivit diem, merito ab
abbate suo coaevo aeque ac a confratribus
lacrimis iustoque comploratu prosecutus.

Sequitur index omniurn P. Bennonis
Tiray compositionum, quae in archivo mu·
sicali apud nos adservantur:

 


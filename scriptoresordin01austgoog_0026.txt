-Xv-

Cremifanum quoque Henrici H. pii imperatoris cura per Godhardum abbatem

Altahae-Inferioris ineunte saeculo undecimo excitatum est. Omnino vero hoc mona-
sterium, postquam per Altmannum episcopum Passaviensem novis monachis frequen-
tatum est, quos Theodoricus abbas ab Altmanno constitutus e monasterio Gorce
vocaverat, itaque leges Hirsaugienses introductae sunt, vigorem pristinum recipere
coepit ¹).

Atque etiam Lunaelacus et Michaelburum cum regula Beati Guilielmi abbatis
“ inducta esset, revixerunt. Magnus hic reformator ordini susceptis monachis laicis,
qui etiam fratres barbati vel inliterati nominantur, novum genus addiderat. Horum
erat, muneribus inferioribus fungi et monasterii regiones silvestres in arvorum for-
mam redigere. Monachi autem ipsi, fratres litterati, operi Dei, puerorum disciplinis
litterisque vacabant 2). Hoc instituto etiam a monasteriis Austriacis accepto ordo
in exequendo munere magno opere adiuvabatur. Longum est singulos tractus enu- ’
merare, qui sudore et labore monachorum a feritate ad meliorem vitae cultum per-
ducebantur; hoc dicimus, valles amoenas Alpium Austriacarum, Salisburgensium,
Stiriensium, Carnicarum cultum atque humanitatem filiis s Benedicti maximam
partem accepta referre ³).

His strenuis s. Benedicti filiis, quorum plurimi Germani erant genere, saeculo
duodecimo alii se adiunxerunt, qui spumosam Brittaniam patriam vocant, monachi
Scotici. Saeculo undecimo Ratisbonae monasterium s. Iacobo consecratum condide-
rant. Hinc 1158 parva manu egressi Sanctino abbate duce Vindobonam venerunt
ibique monasterium et hospitium ab Henrico Iasomirgott primo Austriae duce con-

cessum possederunt 4).

¹) Rettenbacher l. c.; Loserth l. c.

2) Ab initio incolae monasteriorum iere omnes laici erant. Neque curn plurimi mona·
chorum ordinis sacerdotalis essent, laici exclusi erant. Ne a monasterio Cluniacensi quidem
arcebantur. Hi enim potissimum erant, qui animum vulgi monasterio conciliarent. Praeterea
neque vestitu, neque votis a reliquis differebant, et si scientias necessarias sibi comparaverant,
ad dignitatem sacerdotalem ascendere poterant. Hirsaugiae vero propriam regulam acceperunt et
magistro subditi etiam cultu (tonsura propria et barba) a clericis differebant cl. Mabillon, Acta
ss. ordinis s. Benedicti, II. 1. saec. ct VI. praei. praeterea Kerker, Wilhelm der Selige ron
Hirschau.

³) Quanta diligentia monachi agros coluerint, ex monasteriorum urbariis, quac dicuntur,
elucet, quorum multa ad nostram venerunt memoriam. Plurima monasteria, cum conderentur,
silvas acceperant, quas exstirpabant et in colonias divisas fratribus laicis vel hominibus saecu-
laribus administrandas tradebant. Sic lactum esse videmus Melini, Gottwigii, Seitenstadii, Cremifani etc.

⁴) Hauswirt‚ Geschichte des Stiftes Schotten in Wien.

 


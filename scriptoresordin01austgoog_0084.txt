- LXXV —

Idem in Germanicis terris imperii Austriaci imprimis a medio saeculo XVI. evenit,

cum Lutheri lege etiam in Austria pervulgata plurimisque probata multae parochiae
a nobilibus Lutheri placita amplexis monasteriis eriperentur ¹), aut si quae relictae
essent, a monachis apostatis obtinerentur ac saepe ne tum quidem dimitterentur,
cum in iis monasteriis, ‘quae Lutheri erroribus infecta erant ²), vi civili et ecclesiastica
interposita unitas catholica restituta esset. Quibus rebus Ferdinandus Π. primum in
Stiria et Carinthia, deinde in Austria superiore et inferiore subvenit magnaeque inde
tempestates saepe exortae sunt ³). Cum in monasteriis penuria eorum esset, quibus
munera parochialia committerentur, multi presbyteri et saeculares et regulares, qui belli
tricenarii terroribus percussi in Austriam confugerant, facile benigneque excepti sunu).

Catholicismo in Austria restituto Benedictini opus missionarium redintegra-
verunt. In montibus enim Austriae superioris, Salisburgi, Corinthiae, Stiriae multi
erant, qui severis edictis non deterriti Lutheri doctrinam profiterentur. Quos ut ad
catholicismum reducerent, imperatores monasteriis negotium dederunt, ut missionarios
in ea loca mitterent. Anno etiam 1756 imperatrix Maria Theresia Maximilianum
Kunzlinger Mellicensem cum sex monachis, qui erant e monasterio Gottvicensi,
Seitenstettensi, Admontensi, Mariacellensi, Garstensi, misit in Carinthiam eodemque
tempore Benedictus Bonetti, Mellicensis, vir magni in praedicando nominiS, legatio-
nibus missionariis in montibus Austriacis praeerat 5).

In Hungaria monachi Montis Pannoniae omni modo enisi sunt, ut populares
Turcico imperio oppressos in avita doctrina retinerent et confirmarent. Clara sunt
nomina P. Gregorii aliorumque, qui summis laboribus non deterriti curam animarum
gesserunt ⁶).

Magna vi erant, quae ab imperatore Iosepho II. in rebus civilibus et eccle-

siasticis commutata sunt ⁷). Plurima monasteria exaugurabantur magno cum damno

¹) Multi horum nobilium coeptis nefariis iuris speciem ita praetendebant, ut dicerent a
suis maioribus parochias monasteriis donatas esse, alii iique longe plurimi spreto quovis prae-
textu sola vi grassabantur. cf. singul. monast. historias.

²) Cf. pars I.

³) Ut Stirae in Austris superiore, cuius parocbia monasterio Garstensi adiuncta erat.

4) Ita facile intellegitur, cur in parochiis monasteriorum Austriacorum eo tempore tot
fuerint vicarii e terris Rhenanis vel Suevia vel Bavaria orti.

⁵) Keiblinger l. c. I.; Friess, Stud. l. c. V.

⁶) Czinar l. c.

7) iam Maria Theresia imperatrice 1771 edictum erat, ut omnes parochiae monasteriales,

quae non saltem trium conventualium opera procurarentur, presbyteris saecularibus traderentur.
kt

 


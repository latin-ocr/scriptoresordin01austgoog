- XCIV —

(Kyrie eleison) conscripsit, „gleichsam als Vorbereitung fiir den Kampe-zu dem er

sich gegiirtet“, ut ait Dr. Beda Dudik, ordinis sodalis et rerum gestarum explicator.
Ioannes enim ad id, quod Hussii asseculae interrogaverant: „Utrum cr‘edi possit in
Papam?“ acri cum ingenio et magna eruditione respondit.

Propterea ad concilium Constantiense missus intrepide fortiterque una cum

· aliis catholicis theologis ex Bohemia arcessitis Hussii opinionibus restitit. Quare

Hussitae ulciscendi cupiditate incensi monasterium eius conflagrarunt. Ioannes in
monasterium Raigradiense effugit ibique 1436 mortuus est. Ex scriptis eius exstant:
„Sermones de laudibus B. M. V.“ et „tractatus de popularibusconsuetudinibus, quae
communiter observantur in festo navitatis Domini Nostri Iesu Christi“ ¹). Praeter
Ioannem praestanti doctrina in vetusto monasterio Brevnoviensi, antequam destrue·
retur, enituerunt Andreas Trebonaeus et Ales (Albertus) monachi ²). Diruta archi·
abbatia (1420) ³) MarcuS1433 „tractatum de sacramentis cum exemplis et naturalibus
figuris atque dogmatibus philosophorum“ et Wenzeslaus de Chwaletic in monasterio
Raigradiensi‚ quo effugerat, „tractatum de passione et resurrectione D. N. Iesu
Christi“ edidit ⁴).

Diligentem curam in disciplinarum theologicarum cognitione etiam in multis
Hungariae monasteriis praecipue in archiabbatia Montis Pannoniae positam esse non
est quod moneamus, etiamsi propter multas depopulationes, quibus tot Hungariae
monasteria eorumque bibliothecae conflagrata sunt, scriptorum nomina proferre non
possumus. Atque in Poloniae monasteriis et praecipue Tinieensi, cum multos in ea
venisse Francogallicos monachos annales referant, quibus etiem turn cum mona·
steriis patriis necessitudo et commercium intercedebat, disciplinas theologicas ‚floruisse
conicimus.

Praeter studium disciplinarum theologicarum filii s Benedicti iam diu in rebus
gestis explicandis curam et diligentiam adhibebant ⁵), et qui erant in imperio Austriaco‚
non superabantur a fratribus in ceteris Europae regnis, sed „magistrae vitae“ pro

viribus se tradebant. Praecipue huic studio certamina saeculo XI. inter imperatorem

¹) Dudik, Raigern l. c. Ι.

²) Dudik l. c. Ι.

3) Cum monasteri0, quod per 295 annos desertum erat, etiam bibliotheca deleta est. Hinc
non mirum, si tam pauca horum monachorum monumenta ad nostram pervenerunt memoriam.

4) Dudik l. c. 1.

⁵) In parte historica posuimus non solum historiam rerum -a populis gestarum et mona·
steriorum, sed etiam Vitas et Legendas et dissertationes ad historiam sacram spectantes.

 

